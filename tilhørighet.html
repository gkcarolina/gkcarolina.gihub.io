<!DOCTYPE html>
<html lang="no">
<head>
    <meta charset="UTF-8">
    <title>Inlegg</title>
    <link rel="stylesheet" href="innlegg-style.css">
    <link rell="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
</head>
<body>
    <header>
        <nav class = "navbar">
          <div class = "container">
            <a href = "/nettsider fr/blogg/index.html" class = "navbar-logo">Caro.weekly</a></div>
        </nav>
    </header>
    <div class="bak-box">
        <div class="tekst">
            <h1>Tilhørighet</h1>
            <br>
            <p>Tilhørighet. Å passe inn. Det er noen som sikkert ikke tenker på dette engang, men det er noe som utgjør en stor rolle i alles hverdag. Det å hele tiden føle på et press på at man må være glad nok for å opprettholde vennskapene sine, det å finne forskjellige kretser som klassen på skolen eller i familien, eller det å ha en fin nok kropp når man er på stranden med venner, er noe som kan tære på en i lengden. Alt dette har med tilhørighet å gjøre i mine øyne. Man kan føle på det at man ikke hører til på så utrolig mange måter. Siden dette er såpass vanlig, er det ikke rart om du ikke føler deg helt komfortabel hele tiden.</p>
            <br>
            <p>Å passe inn er ikke alltid like lett i situasjoner der du er omringet av mange mennesker. For eksempel på skolen. Tilhørighet på skolen er noe som jeg vil si påvirker mange unge. Det er jo tross alt der man tilbringer så og si hver dag. Jeg husker da jeg nettopp hadde begynt i første klasse på videregående. Flere i klassen kjente hverandre fra før, så jeg følte ikke at jeg fant min plass i begynnelsen. Så sykt teit at de satte sammen en klasse der 60% allerede kjente hverandre, tenkte jeg. Poenget var jo å få seg nye venner. Dette irriterte meg, nettopp på grunn av mangel på tilhørighet. I tiendeklasse var det mye utestenging og drama rundt meg. Jeg gledet meg til å komme meg vekk fra de samme, kjedelige, gamle ansiktene jeg hadde vært med i ti år. Åh, så deilig som det skulle bli! Men nei, da. Jeg ble plassert i den ene klassen på hele skolen der nesten alle enten kjente eller visste om hverandre fra før. Dette ble mye bedre med tid, da. Nå trives jeg godt, og er veldig fornøyd med klassen jeg har. Jeg trengte bare litt tid.</p>
            <br>
            <p>I den fasen der alle prøver å bli kjent med alle og prøver å finne sin plass, er det jo ganske tilfeldig om du er en del av den ene samtalen som fører til flere samtaler, som fører til vennskap, som igjen fører til å kunne være en del av en russegruppe. Det er jo ikke noe galt med en, selv om man ikke er en del av det! Jeg har heldigvis sluppet å føle meg utestengt på denne måten, men det er nok kun flaks. Det var ikke en selvfølge at jeg skulle bli kjent med de jentene som jeg i dag er gode venninner med. Det var heller ikke en selvfølge at de jeg ble kjent med igjen skulle ha mange fler venninner og at jeg endte opp med en god gjeng med folk som bryr seg om meg. Det var nok kun flaks. Det sykeste når det kommer til russ og russegrupper er hvordan medlemmer blir tatt inn i gruppen. På festeskoler som Stabekk og Eikeli er det veldig nødvendig med å bruke kahooter for å stemme over om nye medlemmer får være med, mens medlemmene er i rommet! Hvordan ellers skal man gjøre det? Det går jo HVERTFALL ikke an å ta en anonym avstemning uten at personen er klar over det. Neida, men fra spøk til alvor. Det med kahooter er helt ekstremt, og jeg hadde aldri vært med på noe sånt selv. Tenk det at en gjeng 17-åringer skal være med å påvirke i så stor grad om noen skal føle at de har et sted å høre til gjennom ungdomstida si. Burde ikke være lov, si!</p>
            <br>
            <p>Jeg forbinder ikke tilhørighet kun med noe dumt. Det er verdens beste følelse når man føler seg velkommen. Å ha en familie å komme hjem til er helt fantastisk. De venter alltid med en stor klem eller et smil. Da jeg var fjortis satte jeg nok ikke like stor pris på dem, og jeg ville ikke bli sett med dem. Nå derimot, er jeg takknemlig for at jeg har dem. Ikke for å gni det inn, men det er egentlig utrolig deilig å alltid ha en plass hvor man hører til.</p>
            <br>
            <p>Tilhørighet er forskjellig for alle. Noen tenker aldri over hvor de hører til, eller så bryr de seg ikke så mye. Andre går og tenker på dette hele tiden. Jøss, så slitsomt det må være. Heldigvis vil man nok til syvende og sist alltid finne et sted der man hører hjemme. Det kan bare ta litt tid. For noen kan dette ta flere år, men om du sliter med dette får vi håpe det ikke varer så lenge!</p>
        </div>
    </div>
</body>
</html>