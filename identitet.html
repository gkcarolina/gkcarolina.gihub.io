<!DOCTYPE html>
<html lang="no">
<head>
    <meta charset="UTF-8">
    <meta http-equiv="X-UA-Compatible" content="IE=edge"> 
    <meta name="viewport" content="width=device-width, initial-scale=1">

    <title>Inlegg: Hvem er jeg</title>
    <link rel="stylesheet" href="innlegg-style.css">
    <link rell="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
</head>
<body>
    <header>
        <nav class = "navbar">
          <div class = "container">
                <a href = "/index.html" class = "navbar-logo">Caro.weekly</a>
                <div class="navbar-nav">
                    <a href = "index.html">tilbake</a>
                </div>
            </div>
        </nav>
    </header>
    <div class="bak-box">
        <div class="tekst">
            <h1>Hvem er jeg</h1>
            <br><br>
            <p>Hvem er jeg? Det er en av de vanligste og viktigste spørsmålene jeg får, men likevel noe jeg helt konkret synes er vanskelig å svare på. Er jeg bare navnet mitt siden det er det jeg oftest svarer på det spørsmålet? Er jeg den folk sier at jeg er eller hvem jeg synes jeg er selv? For meg er identiteten en blanding av hvordan jeg selv ser meg selv og hvordan andre oppfatter meg. Vennene mine, landene jeg tilhører, familie, hobbyer og verdier er alt en del av min identitet som gjør meg til akkurat meg.
                <br> <br>
                Ungdomstiden er spesielt en tid hvor min og alle andres identitet blir satt mye i fokus på. Jeg blir veldig inspirert av den norske influenseren Emma Ellingsen. Hun fremmet temaet identitet i medier ved å komme ut som transseksuell da hun sa hun var «født i feil kropp». Åpenheten rundt det tabue temaet gjorde at hun sto fram som en inspirasjon for mange til å tørre å tenke og snakke om ens egen identitet. Selv har jeg aldri opplevd følelsen av å ikke høre til i sin egen kropp, men jeg kan se tilbake på bilder av meg for tre år siden og nekte at det var meg. Jeg føler meg ikke som den korthårede jenta med kviser og regulering som jeg så på det bildet. Likevel er hun en del av meg og min egen identitet. Jeg kjenner på en type skam når jeg ser tilbake på disse bildene for tre år siden. Men Emma viser at man ikke skal skamme seg for å være den man er.
                <br><br>
                Mange tenker at personlighet og identitet er noe det samme. Likevel har jeg så mange personligheter som forandrer seg fra dag til dag og fra menneske til menneske. Men kanskje det at jeg har varierende personligheter er en del av min identitet? Noen omtaler det å ha flere personligheter som det negative begrepet twofaced, at man har to ansikter. likevel har jo alle en situasjonell identitet som varierer fra hvilken situasjon man befinner seg i. Ordet personlighet kommer opprinnelig fra ordet «Persona» og stammer fra latin med betydningen maske. Jeg vil si at Personligheten min er sammensetningen av alle maskene jeg tar på meg i løpet av min hverdag. Disse maskene varierer fra hvilken situasjon jeg er i, og hvilke personer jeg omgås med.  
                <br><br>
                Sosiologen Erving Goffman har et syn på vår daglige interaksjon som jeg relaterer mye til når det gjelder dette med hvilke masker man tar på seg i løpet av hverdagen. Han mener man har to forskjellige personligheter. Front-stage er hvordan du er i offentligheten og det synlige, mens Back-stage er hvordan man er i private avgrensede settinger. Jeg blir ofte fortalt at jeg alltid smiler og er sprudlende og glad, noe som jeg som oftest er når jeg er med venner. Likevel føler jeg at jeg er en helt annen person når jeg er hjemme alene med mamma. Jeg liker å si at etter en dag med sosialisering trenger det sosiale batteriet å lade seg opp igjen før jeg kan være «meg selv» igjen. Nå som jeg skriver dette anser jeg at det er hvordan jeg er i andres selskap som jeg selv identifiserer meg som å være. Sosial, utadvendt og liker å fikse og ordne meg. Dette er jo det motsatte av hvordan jeg er back-stage hjemme når jeg ikke sminker meg, ikke er sosial og ikke nødvendigvis går rundt og smiler. 
                <br><br>
                Dette med identitet er jo ikke akkurat noe nytt. Det å tenke over sin egen identitet og posisjon her på jorda har vi gjort så lenge vi har skriftlig bevis på det. Helt tilbake i år 1603 publiserte William Shakespeare den relaterbare tragedien Hamlet. Her reflekterer han over meningen med livet og hvorfor han ble født på jorda. Dette vises i den berømte setningen «Å være eller ikke være; det er spørsmålet». Hvorfor skal jeg leve? Hva er meningen i livet? Hvem er jeg og hvorfor er jeg den jeg er? Hvorfor var det akkurat jeg, Carolina Gonzalez Kanestrøm som ble født på bærum sykehus 18. juni 2004? Jeg vil tørre å påstå at vi alle har stilt oss dette spørsmålet minst en gang. Det er viktig at dette er temaer vi tørr å snakke om så ungdom og andre aldersgrupper kan føle seg trygge i seg selv og vår egen identitet.
                <br><br>
                Ungdom i dag har blitt flinkere til å tenke og akseptere at man er forskjellige. Jeg jobber som ungdomsarbeider i Østerås- og Eiksmarka kirke. I dette miljøet har jeg lært at vi alle har ulike identiteter med forskjellige interesser og personligheter. Og det er helt greit. Det er viktig at vi ungdommer reflekterer over og aksepterer at vi alle er forskjellige med unike identiteter for å skape et trygt miljø hvor alle kan være den de selv er. Emma Ellingsen hadde ikke vært like lykkelig i dag om hun ikke hadde hatt motet til å stå fram som transseksuell. 
                <br><br>
                Hvem akkurat jeg er, er fortsatt noe jeg prøver å finne ut av selv. Identiteten min er abstrakt og flytende fordi den er i konstant forandring. Jeg er mye mer enn bare navnet mitt eller fordommer og forventninger andre har til at jeg skal være. Man kan ikke se på siste side av en bok og ha en forståelse av hvordan boken er. Man må lese hver side for å forstå helheten. Jeg er meg og alle sidene og kapitlene i min historie utgjør boken om Carolina. Om du skulle fortalt meg om din historie, hvordan ville sidene i din bok sett ut? Hvem er du?
                
        </div>
    </div>
</body>
</html>
